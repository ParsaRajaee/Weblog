[[{"content":" در بالا دو محور میزان توانایی و میزان سختی کار را می‌توانید مشاهده کنید. سختی بیش از حد یک مسئولیت باعث اضطراب و راحتی بیش از حداش باعث بی‌حوصله‌گی می‌‌شود. در این بین مرز باریکی وجود دارد که در اینجا آن را چالش اسم گذاشتند اما در کتاب‌ها و مطالب خودیاری دیدم که به این موضوع flow یا غرقه ‌هم می‌گونید.\nحالا که نه پول و نه کار بدون استرس باعث رضایت شغلی می‌شود. بالاخره ویژگی‌های یک شغل خوب چیست؟ مقاله ۶ عامل را برای یک شغل رویایی اسم می‌برد.\n.کاری که درگیر کننده(Engaging) باشد\nمی‌شد جذاب هم ترجمه کرد فقط منظور از جذاب خوشگل نیست. جذاب به معنی جذب کننده.\nنه پول نه مزایای یک کار باعث رضایت شغلی نمی‌شود بلکه محتوای کاری است که شما در زمان کار انجام می‌دهید. محتوای کار است که باعث می‌شود شما به کار ادامه بدهید بی‌حوصله نشید و حقوق پایین را تحمل کنید(نه حقوق خیلی پایین) بازی های کامپیوتری نمونه بسیار خوبی از یک کار درگیر کننده و جذاب هستند. کاری درگیر کننده و جذب کننده است که ویژگی‌های زیر را داشته باشد.\nآزادی در نحوه انجام فعالیت وظایف شفاف و مشخص تنوع در وظایف بازخورددهی برای اینکه بفهمید کار چقدر خوب انجام میدهید. نتایج تحقیقات نشان می‌دهد که هر کدام از عوامل بالا همبستگی با رضایت شغلی دارند(r=0.4). با این وجود باز‌ی‌های کامپیوتری کلید یک زندگی رضایت بخش نیستند(نه فقط چون پول برای بازی کردن نمی‌دهند). چون شما احتیاج به چیز دیگری دارید\u0026hellip;\nچند روز پیش فردی با اسم یکی از ماشین‌های قدیمی بهم گفت که سر اون مطلبی که گذاشتی شبانه‌روز در حال بازی کردن هستم سریع‌تر ادامه مطلب بزار. واضحه که به شوخی گفت چون مطالب من تاثیر گذاری ندارند.\nاما دلیلی که گیمر شدن را به عنوان شغل نباید انتخاب کرد شاید عجیب باشد و از پند اندرزهای بابابزرگ‌ها در آمده باشد. اما این دوستان چند مقاله و متا آنالیز در این باره معرفی میکنند و این طور به نظر میرسد که شواهد زیادی برای این ادعا دارند.\nکاری که به دیگران کمک میکند\nمشاغلی که افراد در آنها خیری به بشر نمی‌رسانند بیشتر کار خود را بی‌معنی توصیف میکنند. مثلا طراحان مد و یا کارگردانان برنامه‌های خبری ویژگی‌های شغل درگیر کننده را دارند اما این افراد از شغل خود راضی نیستند چون احساس می‌کنند کارشان بی معنی است اما در عوض پرستارها و جراحان مغز اعصاب بیشتر کار خودشان را معنی‌دار میدانستند و رضایت شغلی بیشتری داشتند. تحقیق دیگری نشان می‌دهد که در سراسر دنیا افرادی که به خیریه کمک می‌کنند رضایت‌شان از زندگی معادل افرادی با درآمد دوبرابر آنها است.\nکاری که در آن خوب هستید\nمهارت در کار باعث احساس توانمندی در افراد می‌شود. همچنین فردی که در کاری تبحر دارد قدرت چانه زنی بیشتری در سایر عوامل یک شغل خوب را دارد. مثلا می‌تواند پروژه‌‌هایی را انتخاب کند که برای‌اش معنی‌دار هستند و یا وظایفی را قبول کند که چالش برانگیز هستند.\nخوب بودن در کاری، باعث علاقمند شدن به کار می‌شود. اما برعکس این شکلی کار نمی‌کند مثلا اگر عاشق هنر و طراحی باشید و استعدادی در آن نداشته باشید در نهایت یک کار گرافیکی خسته کننده برای شرکتی که اهمیتی برای شما ندارد را باید انجا بدید.\nاما با این وجود این به این معنی نیست حتما باید کاری که همین الان در آن خوب هستید انجام بدید. یعنی باید حداقل پتانسیل این را داشته باشید که در آن کار مهارت پیدا کنید.\nکاری با همکاران حمایت‌گر\nتحقیقات نشان می‌دهد که داشتن همکارانی که شبیه شما هستند و یا در مشکلات به شما کمک می‌کنند بخش خیلی مهمی از یک کار رضایت بخش است‌ و به نظر میرسه که این ویژگی ضریب‌ همبستگی خیلی عجیبی با رضایت شغلی دارد.(r=0.56) ضریب همبستگی 1 بین دو متغییر یعنی دو متغییر یک متغییر هستند. 0.56 یعنی در بیشتر از نصف مواقع افرادی که همکاران خوبی دارند از شغل‌شون راضی هستند.\nکاری که متناسب با بقیه زندگی شماست\nو آخرین مورد هم اهمیت دارد چون شغل حتما نباید شمال همه موارد بالا باشد. ممکن است که کاری داشته باشید که فقط از آن امرارمعاش می‌کنید اما کارهای جانبی که انجام می‌دهید برای‌تان معنی‌دار هستند. یک مثال خیلی معروف می‌تواند انیشتن در سال ۱۹۰۵ باشد. که یک کارمند ساده دفتر ثبت اختراع بود اما در اون سال چند شاخه جدید در علم فیزیک ایجاد کرد.\nدرنهایت شیش ماده تشکیل دهنده شغل رضایت‌بخش عبارتند از:\nکار درگیرکنند، که به حالت غرقه‌گی وارد می‌شوید.(آزادی، تنوع، وظایف شفاف، بازخورد) 2.کاری که به دیگرا کمک می‌کند.\n3.کاری که در آن خوب هستید.\n4.همکاران حمایت‌گر.\n5.نبود موارد منفی قابل‌توجه، مثلا ساعت‌های کاری خیلی طولانی یا حقوق غیرمنصفانه.\n6.متناسب با بقیه زندگی.\n20.آیا باید علاقه‌مون را دنبال کنی؟\n\u0026ldquo;علاقه‌ات را دنبال کن\u0026rdquo; جمله تکراری که این روز‌ها زیاد می‌شنویم. این جمله دو مشکل دارد. مورد اول اینکه اگر کار مورد علاقه‌تان هیچ کدام از ۶ مورد بالا را نداشته باشد شغل رضایت بخشی ندارید.\nو دنبال کردن علاقه اتفاقا باعث میشه که سخت‌تر به موارد بالا دست پیدا کنید چون کار مورد علاقه افراد احتمالا در حوزه بسیار رقابتی قرار دارد‌ و پیدا کردن کاری که شیش ویژگی بالا را داشته باشد بسیار سخت است.\nدوم اینکه باعث می‌شود افراد گزینه‌هاشون را محدود کنند. خیلی راحت یک فرد می‌تونه تصمیم بگیره که به ادبیات علاقه‌منده و تمامی گزینه‌های دیگه‌اش را ندید بگیرد فقط بخاطر اینکه اون گزینه‌ها در اون لحظه برای فرد رضایت‌بخش نبودند.\nاما در سوی دیگر شما به یک کار علاقمند می‌شید اگر که به دیگران کمک می‌کنید یا با تمرین کردن در کارتان مهارت پیدا کنید، مسئولیت‌های درگیر کننده داشته‌ باشید یا با آدم‌هایی کارکنید که آنها را دوست دارید. به جای اینکه علاقه‌ای داشته باشید که در طول زمان ممکن است که تغییر کند.\nبلاخره به پایان این بحث رسیدیم به همگی شما که تا آخر مطلب را دنبال می‌کردید خسته نباشید میگم امیدوارم که مطالب آینده بیشتر خودم بنویسم تا اینکه ترجمه کنم. اما خالی از انصاف نباشه همه‌اش هم ترجمه نبود بعضی جا‌ها از کتاب‌های دیگه نقل کردم و بهش چسبوندم و بعضی جاها هم دلار به ریال تبدیل کردم.😌 پس انقدر هم بی‌کار نشسته بودم☺️ و جدا از بیکاری من، اهمیت مطلب‌هم در درجه‌ای بود که ارزش گرفتن وقت شما و من‌ را داشته باشه.\nو اما نتیجه این مطلب طولانی\nمهارت پیدا کردن در یک کاری که برای دیگران ارزشمند است باعث می‌شود که فرصت‌های شغلی زیادی داشته باشید و بتونید روی بقیه مزایای یک شغل خوب بهتر چونه بزنید. اگر فقط در یک کار خوب باشید می‌توانید کاری را قبول کنید که وظایف چالش برانگیز داشته باشد و یا همکارانی را انتخاب کنید که آنها را دوست دارید. خلاصه اکثر ویژگی‌های یک شغل خوب می‌تونید داشته باشید اگر فقط در کار مهارت داشته باشید.\nاما یک ویژگی کار هست که باید جدا در نظر گرفته بشود چون با مهارت خالی بدست نمی‌آید و آن کمک کردن به دیگران است. کاری معنی‌داری است که به دیگرا کمک می‌کند. اگر به نظرتون این جملات از نصیحت‌هایی است که معمولا از بالای منبر به گوش می‌رسد باید مطالب بالا را دوباره بخوانید.\nآدام گرنت در کتا‌ب بده بستان (https://taaghche.com/book/80746/%D8%A8%D8%AF%D9%87-%D9%88-%D8%A8%D8%B3%D8%AA%D8%A7%D9%86%D8%9B-%D8%B1%D9%88%DB%8C%DA%A9%D8%B1%D8%AF%DB%8C-%D8%A7%D9%86%D9%82%D9%84%D8%A7%D8%A8%DB%8C-%D8%A8%D9%87-%D9%85%D9%88%D9%81%D9%82%DB%8C%D8%AA) که به فارسی هم ترجمه شده توضیح می‌دهد که اگر‌ وظیفه خودتون را این بدونید که به دیگران کمک کنید اول دیگران به شما کمک می‌کنند که موفق بشید و بعد انگیزه‌ای که از کمک کردن بدست می‌آورید باعث می‌شود که بیشتر تلاش کنید.\nبا این وجود اگر که کار شما فقط کمک کردن باشد این به مرور باعث فرسودگی شغلی می‌شود پس کار باید پنج مورد دیگر که بالا ذکر شد را داشته باشد.\nنتیجه برای داشتن شغل رویایی خیلی نباید نگران پول و یا پیدا کردن یکتا علاقه ابدی بود. بلکه باید به دنبال مهارت و کاری بود که متناسب برای شما و مفید برای دنیا باشد.\nبه طور کلی اگر بخوایم مثل جمله کلیشه‌ای \u0026ldquo;علاقه‌ات را دنبال کن\u0026rdquo; کل مطلب را در یک جمله خلاصه کنیم آن جمله می‌شود:\n\u0026ldquo;در کاری مهارت پیدا کن که به دیگرا کمک می‌کند.\u0026rdquo;\n#80000_hours\n","permalink":"http://localhost:1313/posts/80000hours/dreamjob3/","summary":"\u003cp\u003e\u003cimg alt=\"تصویر ۶\" loading=\"lazy\" src=\"image6.jpg\"\u003e\nدر بالا دو محور میزان توانایی و میزان سختی کار را می‌توانید مشاهده کنید. سختی بیش از حد یک مسئولیت باعث اضطراب و راحتی بیش از حداش باعث بی‌حوصله‌گی می‌‌شود. در این بین مرز باریکی وجود دارد که در اینجا آن را چالش اسم گذاشتند اما در کتاب‌ها و مطالب خودیاری دیدم که به این موضوع flow یا غرقه ‌هم می‌گونید.\u003c/p\u003e\n\u003cp\u003eحالا که نه پول و نه کار بدون استرس باعث رضایت شغلی می‌شود. بالاخره ویژگی‌های یک شغل خوب چیست؟\nمقاله ۶ عامل را برای یک شغل رویایی اسم می‌برد.\u003c/p\u003e","title":"انتخاب شغل بخش سوم"},{"content":"درباره این نمودار میخواستم توضیحات بیشتری بدم. من این نمودار را از سایت 80000 hours برداشتم. این‌ها یک موسسه عام‌المنفعه هستند که در رابطه با مسیر شغلی مطالب جالبی تولید می‌کنند. این دوستان از دانشگاه هاروارد فارغ‌التحصیل شدند و مطالب‌شان دقت علمی زیادی دارد. به قول خودشان ۳۰ سال است که تحقیقات مربوط به این حوزه را مطالعه می‌کنند.\nمطالب‌شان انقدر جالب و مهم بود که به فکرم رسید برخی‌شان را برای دوستانی که حوصله خواندن ندارند، یا حوصله خواندن انگلیسی را ندارند، یا با قلم من حال می‌کنند 😉 خلاصه و ترجمه کنم. اگر عضو هیچ‌کدام از دسته‌های بالا نیستید پیشنهاد می‌کنم خود مطلب را مطالعه کنید.\nسال پنجم جیم از دنبال کردن علاقه‌ بچگی‌اش به بستنی واقعا پشیمان شده بود.\nعموما نصیحت‌های مسیر شغلی که از جانب فردی که سعی دارد واقع‌گرا باشد را می‌شنوید: اینکه برو جایی که پول هست، و احتمالا به شما می‌گوید داروسازی یا دندانپزشکی بخوانید.\nدر این رابطه، عموم معیارهای شغل خوب از دید بسیاری از افراد به موارد زیر خلاصه می‌شود:\nآیا حقوق بالایی دارد؟ آیا در آینده حقوق بالایی دارد؟ آیا استرس‌آور است؟ آیا شرایط کاری ناخوشایندی دارد؟ در کل اینکه، کاری پردرآمد و راحت باشد، به قول این مقاله two overrated goals برای یک شغل مناسب است.\nپول رضایت از زندگی شما را افزایش می‌دهد اما کمی.\nنمودار بالا میزان رضایتی که افراد از زندگی خود گزارش کردند در کنار درآمد آنها را نشان می‌دهد. همان‌طور که می‌بینید فقط نیم نمره (۶.۵ تا ۷) بین افرادی که ۴۰ هزار دلار درآمد دارند با افرادی که ۸۰ هزار دلار درآمد دارند تفاوت وجود دارد.\nاحتمال دارد بگویید: «ببین با این چیزی که تو می‌گویی، اگر درآمد ما را روی این نمودار بیندازی، اتفاقا پول خیلی هم ما را خوشحال می‌کند، چون درآمد ما تقسیم بر یک عدد زیادی که نرخ دلار است می‌شود و ما با پولدارتر شدن از عدد ۵ می‌آییم روی ۶.۵.»\nاما نترسید 🙂 کسی که درآمدش به ریال است، خرجش هم در اکثر اوقات به ریال است. برای مقایسه قدرت خرید ایران و آمریکا از ضریبی به اسم دلار برابری قدرت خرید یا دلار PPP استفاده می‌کنیم. امروز که این مطلب را می‌نویسم هر دلار PPP حدود ۱۵ هزار تومان است. یعنی درآمد حدود ۴۰ الی ۵۰ میلیون تومان در ماه، معادل ۴۰ هزار دلار درآمد سالانه در آمریکا برای یک خانوار است.\nپول بر روی رضایت کلی از زندگی تاثیر دارد (خط نارنجی)، اما بر روی شادی روزانه تاثیر خیلی کمتری دارد.\nمنحنی positive affect میزان خوشحالی روزانه‌ای که افراد گزارش کردند را نشان می‌دهد.\nرضایت از زندگی، برآورد کلی شما از زندگی خودتان است و از خوشحالی شما در آن لحظه جداست.\nمنحنی not blue (ناراحت نبودن) در مقابل درآمد افراد را نشان می‌دهد.\nو منحنی stress free فقدان استرس را در مقابل درآمد نشان می‌دهد. ارتباط درآمد با استرس از همه متغیرهای دیگر کمتر است.\n","permalink":"http://localhost:1313/posts/80000hours/incom1/","summary":"\u003cp\u003eدرباره این نمودار میخواستم توضیحات بیشتری بدم. من این نمودار را از سایت \u003ca href=\"https://80000hours.org/career-guide/job-satisfaction/\"\u003e80000 hours\u003c/a\u003e برداشتم. این‌ها یک موسسه عام‌المنفعه هستند که در رابطه با مسیر شغلی مطالب جالبی تولید می‌کنند. این دوستان از دانشگاه هاروارد فارغ‌التحصیل شدند و مطالب‌شان دقت علمی زیادی دارد. به قول خودشان ۳۰ سال است که تحقیقات مربوط به این حوزه را مطالعه می‌کنند.\u003cbr\u003e\nمطالب‌شان انقدر جالب و مهم بود که به فکرم رسید برخی‌شان را برای دوستانی که حوصله خواندن ندارند، یا حوصله خواندن انگلیسی را ندارند، یا با قلم من حال می‌کنند 😉 خلاصه و ترجمه کنم. اگر عضو هیچ‌کدام از دسته‌های بالا نیستید پیشنهاد می‌کنم خود مطلب را مطالعه کنید.\u003c/p\u003e","title":"درآمد و شادی (بخش اول)"},{"content":"به عنوان حاشیه میخواستم برای بار آخر بخشی از کتاب انسان خردمند را نقل کنم. این بخش از کتاب آنقدر درخشان نوشته شده که حیفم می‌آمد خلاصه‌اش کنم برای همین عینا آن را اینجا می‌نویسم.\nبر اساس نگرش بوديسم اكثر مردم خوشبختی را با احساسات خوشایند و رنج را با احساسات ناخوشایند یکی میدانند. از این رو انسانها اهمیت بسیار زیادی برای احساس شان قائلند و حريصانه در جستجوی تجربه هر چه بیشتر لذایذ هستند و از درد دوری می کنند. هر کاری که در سراسر زندگی خود انجام میدهیم خواه خاراندن پا باشد و خواه جابه‌جا شدن روی صندلی فقط در تلاشیم تا به احساسات خوشایند دست‌یابیم.\nبر اساس دیدگاه بودیسم، مشکل این است که احساسات ما همچون موج اقیانوس ها چیزی بجز ارتعاشات زودگذر نیستند و هر لحظه تغییر می کنند. اگر من پنج دقیقه قبل احساس می کردم خوشحال و مصمم هستم حالا آن احساس ها برطرف شده است و ممکن است غمگین و افسرده باشم. پس اگر می خواهم احساسات لذت بخشی را تجربه کنم، باید مدام در پی آنها باشم و همزمان احساسات ناخوشایند را از خود برانم. حتی اگراحساس حفظ و تشدید شود. موفق شوم ناچارم بلافاصله از اول شروع کنم بی آنکه در ازای زحماتی که متحمل می شوم پاداش ماندگاری دریافت کنم چه چیز مهمی در بهره مند شدن از چنین غنیمت های زودگذری نهفته است؟ چرا باید برای چیزی تلاش کنیم که به همان سرعتی که پدید می آید. ناپدید می شود؟\nطبق نظر بودیسم، ریشه رنج نه احساس درد است و نه اندوه و نه حتی بیهودگی بلکه ریشه واقعی رنج همین جستجوی بی پایان و بیهوده احساسات گذرا است که حالتی از تنش دائمی و بی قراری و نارضایتی را در ما به وجود می آورد. در نتیجه این جستجوی دائم ذهن ما هرگز به رضایت دست نمی یابد. حتی اگر لذت را تجربه کنیم باز ذهن ما راضی نیست زیرا از ناپدید شدن سریع این احساس می ترسد و اشتیاق آن را دارد که این انسانها زمانی از رنج رهایی نمی یابند که این یا آن لذت گذرا را تجربه کنند، بلکه این اتفاق زمانی می افتد که به ماهیت ناپایدار تمام احساس هایشان پی ببرند و دیگر اشتیاقی به آنها نداشته باشند.\nهدف از تمرینات مراقبه بودایی همین است. در مراقبه از شما انتظار می رود از نزدیک ذهن و جسم خود را نظاره کنید شاهد فراز و فرود دائمی تمام احساس هایتان باشید و به پوچی جستجوی آنها پی ببرید. وقتی جستجو متوقف میشود ذهن به آرامش و شفافیت و رضایت دست می یابد. تمام انواع احساسات - خوشی خشم ملال شهوت همچنان به وجود می آیند و می گذرند، اما وقتی که به اشتیاق به احساساتی خاص پایان میدهید آنها را آنچنان که هستند می‌پذیرید. ما در حال زندگی می کنیم نه در خیال آنچه اتفاق خواهد افتاد. آرامش به دست آمده چنان عمیق است که کسانی که زندگی شان را در کسب دیوانه وار احساس های خوشایند سپری کرده‌اند نمی‌توانند تصورش را بکنند. مثل آن است که مردی ده‌ها سال در ساحل ایستاده است و موج های خوب را در آغوش میکشد و می کوشد از متلاشی شدن آنها جلوگیری کند و همزمان موج های بد» را به عقب می راند و نمی گذارد به او نزدیک شوند. مرد هر روز در ساحل می‌ایستد و با این عمل بی‌ثمر خود را به مرز دیوانگی می‌کشاند. سرانجام روی ماسه‌های ساحل می‌نشیند و به موج ها کاری ندارد و موج‌ها به میل خود در رفت و آمدند. چه آرامشی!\nاین نظر چنان برای فرهنگ لیبرال مدرن بیگانه است که وقتی نهضتهای عصر جدیدی غرب با نگرش‌های بودایی روبرو شدند آنها را به عبارات ليبرالیستی درآوردند و وارونه کردند. آیین های عصر جدیدی دائماً میگویند که خوشبختی به شرایط بیرونی بستگی ندارد، بلکه فقط منوط است به آنچه در درون خود احساس می کنیم. انسانها باید از دستاوردهای بیرونی مثل ثروت و مقام بپرهیزند و به جای آن با احساس های درون خود ارتباط برقرار کنند؛ یا به طور خلاصه خوشبختی از درون آغاز می شود. این دقیقاً آن چیزی است که زیست شناسان می گویند، اما كما بیش عکس آن چیزی است که بودا می گفت.\nحس می‌کنم که کنال خیلی فاز مرتاض گونه‌ای پیدا کرد. شاید چون این مطالب بهم مرتبط بودند این شکلی شد وگرنه از جایی دیگه‌ای شروع می‌کردم این اتفاق نمی‌افتاد اما حداقل متوجه شدیم مرتاض بودن هم بد نیست.😘\nاگر هم نظری دارین درباره مطالب کانال بنویسین\nببخشید بابت تاخیر اما حداقل از فواید کانال اینکه بخشی از مطلب بزارم متعهد میشم بقیه‌اش را هم بنویسم.\nالان با وجود صحبت‌های حضرت بودا این مشکل برای من پیش ‌می‌آید که اصلا فایده شغل خوب چیه وقتی تمام چیزی که یک انسان برای خوشحالی احتیاج داره یک غاره؟ من خودم را داخل یک چاه‌ انداختم و الان باید تلاش کنم حرف‌هام با نتیجه‌ \u0026ldquo;خوب بریم غار پیدا کنیم\u0026rdquo; تموم نشه.😂\nخلاصه‌ای از متن بالا را برای یادآوری می‌نویسم به طور خلاصه احساسات انسان‌ها مانند موج اقیانوس‌ها چیزی بجز ارتعاشات زودگذر نیستند و هر لحظه تغییر می‌کنند درواقع ریشه رنج احساسات بد نیست بلکه جستوجوی بی‌پایان و بیهوده احساسات گذراست در این رابطه مثال زیبا متن این شکل است که مردی ده‌ها سال در ساحل ایستاده است و موج های خوب را در آغوش میکشد و می کوشد از متلاشی شدن آنها جلوگیری کند و همزمان موج های بد را به عقب می راند و نمی گذارد به او نزدیک شوند. مرد هر روز در ساحل می‌ایستد و با این عمل بی‌ثمر خود را به مرز دیوانگی می‌کشاند. سرانجام روی ماسه‌های ساحل می‌نشیند و به موج ها کاری ندارد و موج‌ها به میل خود در رفت و آمدند. چه آرامشی!\nجدا از درستی این مطالب من با برداشت لیبرالیستی ازحرف‌های بودا هم موافق هستم. از نظر من بودا زمانی که این حرف‌ها را می‌گفته انسان‌ها به صورت پیش‌فرض بیچاره بودند. اوج خوشبختی‌شان در زندگی داشتن غذا کافی بوده و تنها دست آوردی که در زندگی می‌توانستند داشته باشند تعداد نیروی کاری بوده که به جامعه اهدا می‌کردند‌.\nاما امروز انسان‌ها جدا از کسب قدرت و ثروت می‌توانند دست‌‌آوردهایی در زندگی‌ داشته باشند که آن شکلی که بودا ‌می‌گفت زودگذر نیستند و حداقل من شنیده‌ام که زودگذر نیستند.\nنمونه‌اش هم انسان‌های بزرگی که در آخرین لحظات زندگی‌ لبخند زدند و بدون هیچ افسوسی از پایان زندگی‌ و غم از دست دادن لذایذ زندگی فقط خواستار آرمش پس از مرگ بودند. معروف است که کانت در آخرین لحظات زندگی‌اش گفته: \u0026ldquo;es ist gut\u0026rdquo; (خوب است).\nاقرار کانت به رضایت از زندگی در لحظات مرگ‌اش برای من نشان از رضایتی ماندگار و نه گذرا دارد اما چه چیزی بود که باعث شده کانت این جمله را بگوید؟ دنبال کردن علاقه‌اش بود؟ تاثیر گذاری بر دنیا بود؟ این پرسشی‌ست که فکر می‌کنم این مطالبی که می‌نویسم به آن جواب می‌دهند.\n#انسان_خردمند #درآمد_شادی #مینیمالیسم\n","permalink":"http://localhost:1313/posts/80000hours/bodhism2/","summary":"\u003cp\u003eبه عنوان حاشیه میخواستم برای بار آخر بخشی از کتاب انسان خردمند را نقل کنم. این بخش از کتاب آنقدر درخشان نوشته شده که حیفم می‌آمد خلاصه‌اش کنم برای همین عینا آن را اینجا می‌نویسم.\u003c/p\u003e\n\u003cp\u003eبر اساس نگرش بوديسم اكثر مردم خوشبختی را با احساسات خوشایند و رنج را با احساسات ناخوشایند یکی میدانند. از این رو انسانها اهمیت بسیار زیادی برای احساس شان قائلند و حريصانه در جستجوی تجربه هر چه بیشتر لذایذ هستند و از درد دوری می کنند. هر کاری که در سراسر زندگی خود انجام میدهیم خواه خاراندن پا باشد و خواه جابه‌جا شدن روی صندلی فقط در تلاشیم تا به احساسات خوشایند دست‌یابیم.\u003c/p\u003e","title":"بودیسم و ذهن‌آگاهی"}]]
